<!Doctype html>
<html>
<head>
<meta charset="utf-8">
</head>
<body>
<h1>彩畫作制度</h1>
<ul>
	<li>五彩遍裝</li>
	<li>碾玉裝</li>
	<li>青綠疊暈棱間裝（三暈帶紅棱間裝附。）</li>
	<li>解綠裝飾屋舍（解綠結華裝附。）</li>
	<li>丹粉刷飾屋舍（黃土刷飾附。）</li>
	<li>雜間裝</li>
	<li>煉桐油</li>
</ul>

<h1 id="總制度">總制度</h1>
<p>彩畫之製：先篇襯地。次以草色和粉分襯所畫之物。其襯色上方布細色，或疊暈，或分間剔填。應用五彩裝及疊暈碾玉裝者，並以赭筆描畫。淺色之外，並旁描道，量留粉暈，其餘並以墨筆描畫。淺色之外，並用粉筆蓋壓墨道。</p>
<p>襯地之法：凡枓栱梁柱及畫壁皆先以膠水遍刷。（其貼金地以鰾膠水。）</p>
<p>貼真金地：候鰾膠水乾，刷白鉛粉，候乾又刷，凡五遍。次又刷土朱鉛粉，（同上。）亦五遍。（上用熟薄膠水貼金，以綿按，令著寔。候乾，以玉或瑪瑙或生狗牙斫令光。）</p>
<p>五彩地：（其碾玉裝若用青綠疊暈者同。）候膠水乾，先以白土遍刷。候乾，又以鉛粉刷之。</p>
<p>碾玉裝或青綠棱間者：（刷雌黃合綠者同）候膠水乾，用青澱和茶土刷之。（每三分中一分青澱，二分荼土。）</p>
<p>沙泥畫壁：亦候膠水乾，以好白土縱橫刷之。（先立刷，候乾，次橫刷各一遍。）調色之法：</p>
<p>白土：（荼土同。）先揀擇令淨，用薄膠湯（凡下雲用湯者同。其稱熱湯者非。後同。）浸少時，候化盡，淘出細華（凡色之極細而淡者皆謂之華後同。）入別器中，澄定，傾去清水，量度再入膠水用之。</p>
<p>鉛粉：先研令極細，用稍濃水和成劑，（如貼真金地，並以鰾膠水和之。）再以熱湯浸少時，候稍溫，傾去，再用湯研化，令稀稠得所用之。）</p>
<p>代赭石：（土朱土黃同。如塊小者不搗。）先搗令極細，次研，以湯淘取華，次取細者，及澄去砂石粗腳不用。</p>
<p>藤黃：量度所用研細，以熱湯化，淘去砂腳，不得用膠。（籠罩粉地用之。）</p>
<p>紫礦：先擘開，撏去心內綿無色者，次將麵上色深者以熱湯撚取汁，入少湯用之。若於華心內斡淡或朱地內壓深用者，熬令色深淺得所用之。</p>
<p>朱紅：（黃丹同。）以膠水調令稀稠得所用之。（其黃丹用之多澀燥者，調時入生油一點。）</p>
<p>螺青：（紫粉同。）先研令細，以湯調取清用。（螺青澄去淺腳充合碧粉用，紫粉淺腳充合朱用。）</p>
<p>雌黃：先搗，次研，皆要極細。用熱湯淘細華於別器中，澄去清水，方入膠水用之。（其淘澄下粗者，再研，再淘細華，方可用。）忌鉛粉黃丹地上用。惡石灰及油不得相近。（亦不可施之於縑素。）</p>
<p>襯色之法：青：以螺青合鉛粉為地。（鉛粉二分，螺青一分。）</p>
<p>綠：以槐華汁合螺青鉛粉為地。（粉青同上。用槐華一錢熬汁。）紅：以紫粉合黃丹為地。（或隻以黃丹。）取石色之法：</p>
<p>生青（層青同。）石綠朱砂並各先搗令略細，（若浮淘青，但研令細。）用湯淘出向上土石惡水不用，收取近下水內淺色，（入別器中。）然後研令極細，以湯淘澄，分色輕重，各入別器中。先取水內色淡者，謂之青華；（石綠者謂之綠華，朱砂者謂之朱華。）次色稍深者，謂之三青：（石綠謂之三綠，朱砂謂之三朱。）又色漸深者，謂之二青；（石綠謂之二綠，朱砂謂之二朱。）其下色最重者，謂之大青。（石綠謂之大綠，朱砂謂之深朱。）澄定，傾去清水，候乾收之。如用時，量度入膠水用之。（五色之中，唯青、綠、紅三色為主，餘色隔間品合而已。其為用亦各不同，且如用青，自大青至青華，外暈用白、朱、綠同。在青之內，用墨或礦汁壓深。此隻可以施之於裝飾等用，但取其輪奐鮮麗，如組繡華錦之文爾。至於窮要妙、奪生意，則謂之畫。其用色之製，隨其所寫，或淺或深，或輕或重，千變萬化，任其自然，雖不可以立言，其色之所相亦不出於此。唯不用大青、大綠、深朱、雌黃、白土之類。）</p>
<h1 id="五彩偏裝">五彩偏裝</h1>
<p>
<p>五彩篇裝之製：梁栱之類，外棱四周皆留緣道，用青綠或朱疊軍，（梁栿之類緣道，其廣二分。枓栱之類，其廣一分。）內施五彩諸華，間雜用朱或青綠剔地，外留空緣，與外緣道封暈。（其空緣之廣，減外緣道三分之一。）華文有九品：一曰海石榴華。（寶牙華、太平華之類同。）二曰寶相華。（牡丹華之類同。）三曰蓮荷華。（以上宜於梁、額、橑簷方、椽、柱、枓栱、材昂、栱眼壁及白版內。凡名件之上，皆可通用。其海石榴若華葉肥大不見枝條者，謂之鋪地卷成。如華葉肥大而微露枝條者，謂之枝條卷成。並亦通用。其牡丹華及蓮荷華或作寫生畫者，施之於梁、額或栱眼壁內。）四曰轉科寶照。（轉科柿蒂方勝合羅之類同。以上宜於方桁枓栱內、飛子麵相間用之。）五曰圈頭合子。六曰豹腳合暈。（梭身合暈、連珠合暈、偏暈之類同。以上宜於方桁內、飛子及大小連簷相間用之。）七曰瑪瑙地。（玻璃地之類同。）以上宜於方桁枓內相間用之。）八曰魚鱗旗腳。（宜於梁栱下相間用之。）九曰圈頭柿蒂。（胡瑪瑙之類同以上宜於枓內相間用之。）瑣文有六品：一曰瑣子。（聯環瑣、瑪瑙瑣、疊環之類同。）二曰簟文。（全鋌文銀鋌方環之類同。）三曰羅地黽文。（文出黽文、交腳黽文之類同。）四曰四出。（六出之類同。以上宜以撩簷方、槫、柱頭及枓內。其四出、六出亦宜於栱頭、椽頭、方桁相間用之。）五曰劍環。（宜於枓內相間用之。）六曰曲水。（或作王字及萬字，或作鬥底及鑰匙頭，宜於普拍方內外用之。）</p>
<p>凡華文施之於梁、額、柱者，或間以行龍、飛禽、走獸之類於華內。其飛走之物用赭筆描之於白粉地上，或更以淺色拂淡。（若五彩及碾玉裝，華內宜用白畫。其碾玉華內者，亦宜用淺色拂淡，或以五彩裝飾。）如方桁之類全用龍鳳走飛者，則遍地以雲文補空。</p>
<p>飛仙之類有二品：一曰飛仙。二曰嬪伽。（共命鳥之類同。）</p>
<p>飛禽之類有三品：一曰鳳皇。（鸞、鶴、孫雀之類同。）二曰鸚鵡。（山鷓、練鵲、錦雞之類同。）三曰鴛鴦。（谿鶒、鵝鴨之類同。其騎跨飛禽人物有五品：一曰真人，二曰女真，三曰仙童，四曰玉女，五曰化生。）</p>
<p>走獸之類有四品：一曰師子（麒麟、狻猊、獬豸之類同。）二曰天馬。（海馬、仙鹿之類同。）三曰完羊（山羊、華羊之類同。）四曰白象。（馴犀、黑熊之類同。其騎跨牽拽走獸人物有三品：一曰拂菻，二曰獠蠻，三曰化生。若天馬、仙鹿完羊亦可用真人等騎跨。）</p>
<p>雲文有二品：一曰吳雲二曰曹雲。（蕙草雲、蠻雲之類同。）</p>
<p>間裝之法：青地上華文以赤黃紅綠相間，外棱用紅疊暈。紅地上華文青綠，心內以紅相間，外棱用青或綠疊暈。綠地上華文以赤黃紅青相間，外棱用青紅赤黃疊暈。（其牙頭青綠地用赤黃牙，朱地以二綠。若枝條綠地用藤黃汁罩，以丹華或薄礦水節淡。青紅紅地如白地上單枝條用二綠，隨墨以綠華合粉罩，以三綠、二綠節淡。）</p>
<p>疊暈之法：自淺色起，先以青華，（綠以綠華、紅以朱華粉。）次以三青，（綠以三綠，紅以三朱。）次以二青，（綠以二綠，紅以二朱。）次以大青，（綠以大綠，紅以深朱。）大青之內，用深墨壓心，（綠以深色草汁罩心，朱以深色紫礦罩心。）青華之外留粉地一暈。（紅綠準此。其暈內二綠華或用藤黃汁暈，加華文。緣道等狹小或在高遠處，即不用三青等及深色壓罩。）凡染赤黃，先布粉地，次以朱華合粉壓暈，次用藤黃通罩，次以深朱壓心。（若合草綠汁，以螺青華汁用藤黃相和，量宜入好墨數點及膠少許用之。）</p>
<p>疊暈之法：凡枓栱、昂及梁、額之類，應外棱緣道並令深色在外，其華內剔地色並淺色在外，與外棱封暈，令淺色相封。其華葉等暈，並淺色在外，以深色壓心。（凡外緣道用明金者，梁栿、枓栱之類金緣之廣與疊暈同，金緣內用青或綠壓之。其青綠廣此外緣五分之一。）</p>
<p>凡五彩遍裝，柱頭（謂額入處。）作細錦或瑣文，柱身自柱櫍上亦作細錦，與柱頭相應，錦之上下作青紅或綠疊暈一道。其身內作海石榴等華，（或於華內間以飛鳳之類。）或於碾玉華內間以五彩飛鳳之類，或間四入瓣科，或四出尖科，（科內間以化生或龍鳳之類。）櫍作青瓣或紅瓣疊暈蓮華。簷額或大額及由額兩頭近柱處作三瓣或兩瓣如意頭角葉。（長加廣之半。）如身內紅地即以青地作碾玉，或亦用五彩裝。（或隨兩連緣道作分腳如意頭。）椽頭麵子隨徑之圜作疊暈蓮華，青紅相間用之，或作出焰明珠。一作簇七車釧明珠，（皆淺色在外。）或作疊暈寶珠，深色在外，令近上疊暈，向下棱當中點粉為寶珠心。或作疊暈合螺瑪瑙，近頭處作青綠紅暈子三道，每道廣不過一寸。身內作通用六等華外，或用青綠紅地作轉科，或方勝，或兩尖，或四入瓣。白地外用淺色，（青以青華，綠以綠華，朱以朱彩圈之。）白地內隨瓣之方圜（或兩尖，四入瓣同。）描華，用五彩淺色間裝之。（其青、綠、紅地作轉科方勝等，亦施之枓栱、梁栿之類者，謂之海錦，亦曰淨地錦。）飛子作青綠連珠及棱身暈，或作方勝，或兩尖，或轉科。兩側壁如下麵用遍地華，即作兩暈青綠棱間。若下麵素地錦，作三暈或兩暈青綠棱間。飛子頭作四角柿蒂。（或作瑪瑙。）如飛子篇地華，即椽用素地錦。（若椽作遍地華，）即飛子用素地錦。）白版或作紅、青、綠地內兩尖枓素地錦。大連簷立麵作三角疊暈柿蒂華。（或作霞光。）</p>
</p>
<h1 id="碾玉裝">碾玉裝</h1>

<p>碾玉裝之製：梁栱之類外棱四周皆留緣道，（緣道之廣並同五彩之製。）用青或綠疊暈。如綠緣內於淡綠地上描華，用深青剔地，外留空緣，與外緣道封暈（綠緣內者，用綠處以青，用青處以綠。）</p>
<p>華文及瑣文等並同五彩所用。（華文內唯無寫生及豹腳合暈、偏暈、玻璃地、魚鱗旗腳。外增龍牙蕙草一品。瑣文內無瑣子。）用青綠二色疊暈亦如之。（內有青綠不可隔間處，於綠淺暈中用藤黃汁罩，謂之菉豆褐。）</p>
<p>其卷成華葉及瑣文，並旁赭筆量留粉道，從淺色起暈至深色。其地以大青大綠剔之。（亦有華文稍肥者，綠地以二青，其青地以二綠，隨華斡淡，後以粉筆傍墨道描者，謂之映粉碾玉。宜小處用。）</p>
<p>凡碾玉裝，柱碾玉，或間白畫，或素綠。柱頭用五彩錦。（或隻碾玉。）櫍作紅暈或青暈蓮華。椽頭作出焰明珠，或簇七明珠，或蓮華。身內碾玉或素綠。飛子正麵作合暈，兩帝並退暈，或素綠。仰版素紅。（或亦碾玉裝。）</p>

<h1 id="青綠疊暈棱間裝">青綠疊暈棱間裝</h1>三暈帶紅棱間裝附
<p>青綠疊暈棱間裝之製：凡枓栱之類外棱綠廣二分。</p>
<p>外棱用青疊暈者，身內秀綠疊暈，（外棱用綠者，身內用青，下同。其外棱緣道淺色在內，身內淺色在外。道壓粉線。）謂之兩暈棱間裝。（外棱用青華、二青、大青，以墨壓深。身內用綠華、三綠、二綠、大綠，以草汁壓深。若綠在外緣，不用三綠。如青在身內，更加三青。）</p>
<p>其外棱緣道用綠疊暈，（淺色在內。）次以青疊暈，（淺色在外。）當心又用綠疊暈者，（深色在內。）謂之三暈棱間裝。（皆不用二綠、三青，其外緣廣與五彩同。其內均作兩暈。）</p>
<p>若外棱緣道用青疊暈，次以紅疊暈，（淺色在外，先用朱華粉，次用二朱，次用深朱，以紫廣壓深。）當心用綠疊暈者，（若外綠用綠者，當心以青）謂之三暈帶紅棱間裝。）</p>
<p>凡青綠疊暈棱間裝，柱身內筍文，或素綠，或碾玉裝。柱頭作四合青綠退暈如意頭。櫍作青暈蓮華，或作五彩錦，或團科方勝素地錦。椽素綠，身共頭作明珠蓮華。飛子正麵大小連簷並青綠暈，兩旁素綠。</p>

<h1 id="解綠裝飾屋舍">解綠裝飾屋舍</h1>解綠結華裝附。
<p>解綠刷飾屋舍之製：應材昂枓栱之類身內通刷土朱，其緣道及燕尾、八白等並用青綠疊暈相間。（若枓用綠，即栱用青之類。）</p>
<p>緣道疊暈，並深色在外，粉線在內。（先用青華或綠華在中，次用大青或大綠在外，後用粉線在內。）其廣狹長短並同丹粉刷飾之製。唯簷額或梁栿之類並四周各用緣道，兩頭相封作如意頭。（曲額及小額並同。）若畫鬆文，即身內通用土黃，先以墨筆界晝，次以紫檀間刷，（其紫檀用深墨合土朱令紫色。）心內用墨點節。（栱梁等下麵用合朱通刷。又有於丹地內用墨或紫檀點簇六毯文與鬆文名件相雜者，謂之舊柏裝。）</p>
<p>枓栱方桁緣內朱地上間諸華者，謂之解綠結華裝。柱頭及腳並刷朱，用雌黃畫方勝及團華，或以五彩畫四斜或簇六毯文錦。其柱身內通刷合綠，畫作筍文。（或隻用素綠。椽頭或作青綠暈明珠。若椽身通刷合綠者，其槫亦作綠地筍文或素綠。）</p>
<p>凡額上壁內影作，長廣製度與丹粉刷飾同。身內上棱及兩頭亦以青綠疊暈為緣，或作翻卷華呀。（身內通刷土朱其翻卷華並以青綠疊暈。）枓下蓮華並以青暈。</p>

<h1 id="丹粉刷飾屋舍">丹粉刷飾屋舍</h1>黃土刷飾附
<p>
<p>丹粉刷飾屋舍之製：應材木之類，麵上用土朱通刷，下棱用白粉闌界緣道，（兩盡頭斜訛向下。）下麵用黃丹通刷。（昂栱下麵及耍頭正麵同。）其白緣道長廣等依下項。</p>
<p>枓栱之類：（栿、額、替木、義手、托腳、駝峰、大連簷、摶風版等同。）隨材之廣分為八分，以一分為白緣道。其廣雖多，不得過一寸，雖狹不得過五分。</p>
<p>栱頭及替木之類：（綽幕、仰遝、角梁等同。）頭下麵刷丹，於近上棱處刷白燕尾，長五寸至七寸。其廣隨材之厚分為四分，兩邊各以一分為尾，（中心空二分。）上刷橫白，廣一分半。（其耍頭及梁頭正麵用丹處刷望山子上。其長隨高三分之二，其下廣隨厚四分之二，斜收向上，當中合尖。）</p>
<p>簷額或大額：刷八白者（如裹麵。）隨額之廣。若廣一尺以下者，分為五分；一尺五寸以下者，分為六分；二尺以上者分為七分。各當中以一分為八白，（其八白兩頭近柱更不用朱闌斷，謂之入柱白。）於額身內均之作七隔。其隔之長隨白之廣。（俗謂之七朱八白。）</p>
<p>柱頭：刷丹，（柱腳同。長隨額之廣，上下並解粉線。柱身、椽檁及門窗之類皆通刷土朱。（其破子窗子桯及屏難子正側並椽頭並刷丹。）平闇或版壁並用土朱刷版並桯，丹刷子桯及牙頭護縫。</p>
<p>額上壁內（或有補間鋪作遠者，亦於栱眼壁內。）畫影作於當心。其上先畫枓，以蓮華承之。（身內刷朱或丹，隔間用之。若身內刷朱，則蓮華用丹刷。若身內刷丹，則蓮華用朱刷。皆以粉筆解出分華瓣。）中作項子，其廣隨宜。（至五寸止）下分兩腳，長取壁內五分之三，（兩頭各空一分。）身內廣隨項，兩頭收斜尖向內五寸。若影作華腳者，身內刷丹，則翻卷葉用土朱。或身內刷土朱，則翻卷葉用丹。（皆以粉筆壓棱。）</p>
<p>若刷土黃者，製度並同。唯以土黃代土朱用之。（其影作內蓮華用朱或丹，並以粉筆解出華瓣。）</p>
<p>若刷土黃解墨緣道者，唯以墨代粉刷緣道。其墨緣道之上用粉線壓棱。（亦有栿、栱等下麵合用丹處皆用黃土者，亦有隻用墨緣更不用粉線壓棱者，製度並同。其影作內蓮華並用墨刷，以粉筆解出華瓣，或更不用蓮華。）</p>
<p>凡丹粉刷飾，其土朱用兩遍，用畢並以膠水攏罩。若刷土黃則不用。（若刷門窗，其破子窗子桯及影縫之類用丹刷，餘並用土朱。）</p>
</p>
<h1 id="雜間裝">雜間裝</h1>
<p>雜間裝之製：皆隨每色製度相間品配，令華色鮮麗，各以逐等分數為法。五彩間碾玉裝。（五彩遍裝六分，碾玉裝四分。）碾玉門畫鬆文裝。（碾玉裝三分，畫鬆裝七分。）</p>
<p>青綠三暈棱間及碾玉間畫鬆文裝。（青綠三暈棱間裝三分，碾玉裝二分，畫鬆裝四分。）畫鬆文間解綠赤白裝。（畫鬆文裝五分，解綠赤白裝五分。）</p>
<p>畫鬆文卓柏間三暈棱間裝。（畫鬆文裝六分，三暈棱間裝一分，卓柏裝二分。）</p>
<p>凡雜間裝以此分數為率。或用間紅青綠三暈棱間裝與五彩遍裝及畫鬆文等相間裝者，各約此分數，隨宜加減之。</p>

<h1 id="煉桐油" >煉桐油</h1>
<p>
煉桐油之製：用文武火煎桐油令清，先炸膠令焦，取出不用。次下鬆脂，攪候化。又次下研細定粉，粉色黃，滴油於水內成珠，以手試之黏指處有絲縷，然後下黃丹。漸次去火，攪令冷，合金漆用。如施之於彩畫之上者，以亂線揩搌用之。
</p>
<svg width="500px" height="1000px"></svg>
</body>
</html>